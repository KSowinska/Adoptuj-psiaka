<!DOCTYPE html>
<html lang="pl-PL">
<head>
	<meta charset="UTF-8">
	<meta name="viewport" content="width=device-width, initial-scale=1">
	<title>Adoptuj psiaka</title>
	<link rel="stylesheet" href="css/style.css">
	<script src="https://code.jquery.com/jquery-3.1.1.js"
	integrity="sha256-16cdPddA6VdVInumRGo6IbivbERE8p7CQR3HzTBuELA="
	crossorigin="anonymous"></script>
	<script src="js/app.js"></script>
	<link href="https://fonts.googleapis.com/css?family=Caveat+Brush" rel="stylesheet">
</head>
<body>
	<section class="main">
		<!--artykuły pojawiające się po klikach w menu-->
		<div class="container">

			<article>
				<div id="whatShouldKnow">
					<h2> Jak znaleźć najlepszego przyjaciela? </h2>
					W wyborze pupila mogą nam pomóc pracownicy schroniska i/lub wolontariusze opiekujący się psami do adopcji. Warto porozmawiać z nimi o tym, jakiego psa poszukujemy i jakie mamy wobec niego oczekiwania. Personel schroniska w oparciu o wiadomości o naszym trybie życia i warunkach mieszkaniowych zasugeruje konkretnego czworonoga. Przed podjęciem ostatecznej decyzji dobrze jest również wybrać się na spacer z wolontariuszem i psem, obserwując uważnie zachowanie zwierzęcia. Poza wspólnym zapoznaniem, uda nam się także nawiązać pierwszą relację z psem jeszcze przed jego adopcją. <br>

					<h2> Pies ze schroniska w nowym domu </h2>
					Przez pierwszych kilka dni po adopcji pies potrzebuje czasu, aby przyzwyczaić się do nowej sytuacji, w tym domu i nieznanego otoczenia. Pamiętajmy, że dla niego to ogromna zmiana, może być przerażony. Nie należy wówczas zmuszać go do zabawy czy kontaktu z dziećmi. Dobrze jest pozostawić mu swobodę. Nazbyt częste głaskanie i przytulanie może zestresować naszego czworonoga. Co innego, gdy pies sam do nas przyjdzie lub zareaguje na przywołanie. Wtedy należy go nagradzać pochwałami lub smakołykami. Ważne, by pierwsza kąpiel czy wizyta u lekarza weterynarii została przełożona w czasie przynajmniej o tydzień. <br>

					<h2> Ciężkie przejścia a wiara w człowieka </h2>
					Zawsze musimy mieć na uwadze, że pies ze schroniska ma za sobą ciężki okres, a w związku z tym problemy z ufnością. Pierwszą rzeczą, o jaką powinniśmy zadbać, jest odbudowanie jego zaufania i poczucia bezpieczeństwa. Adoptując psa, należy wytyczyć mu jasne granice. Powinniśmy wskazać psu co może, a czego mu nie wolno. Wprowadzenie rozsądnych zasad wpływa korzystnie na samopoczucie zwierzęcia. Trzeba pamiętać, że podobnie jak w przypadku ludzi, przewidywalność i powtarzalność pewnych sytuacji (tzw. rytuały) zapobiegają dezorientacji i niepewności. <br>

					<h2> Jaki jest nasz pies? </h2>
					Kiedy w domu pojawia się dorosły pies, należy pamiętać, że jego charakter jest już w pełni ukształtowany. Wprowadzanie zmian jest oczywiście możliwe, jednak będzie trwało dłużej niż w przypadku szczeniaka. Nawyki, postrzegane przez człowieka jako złe, mogą być wynikiem stresu. Dopiero po upływie co najmniej trzech miesięcy dowiemy się, jaki nasz pies jest naprawdę. Wcześniej zwierzę może okazywać silny lęk separacyjny, objawiający się na przykład wyciem podczas nieobecności właściciela lub niszczeniem sprzętów domowych. Z tego powodu tak ważne jest, by przed adopcją usunąć lub zabezpieczyć cenne dla nas przedmioty. <br>
				</div>


			</article>
		</div>
	</section>
	
	
</body>
</html>